<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link rel="stylesheet" href="./style.css">
    <link rel="stylesheet" href="https://cdnjs.cloudflare.com/ajax/libs/font-awesome/6.5.0/css/all.min.css"
        integrity="sha512-Avb2QiuDEEvB4bZJYdft2mNjVShBftLdPG8FJ0V7irTLQ8Uo0qcPxh4Plq7G5tGm0rU+1SPhVotteLpBERwTkw=="
        crossorigin="anonymous" referrerpolicy="no-referrer" />
        <title>TOM SOYER eserini oxu onlayn pdf</title>
</head>
<body>
    <h1>TOM SOYER</h1>
    <p>TOM ve AİLESİ
        “Tom, nerdesin? Cevap ver Tom! Hangi cehennemin dibindesin?”
        Gözlüklerini burnuna doğru indiren yaşlı kadın,
        odayı dikkatle araştırmaya başladı. Sonra, gözlüklerini alnına doğru kaldırıp araştırmayı sürdürdü.
        Aslına bakarsanız Polly teyze gözlüklerini pek
        ender kullanırdı. Onları her zaman burnunun üzerinde bulundurur ama, çevresini ya gözlüklerinin
        üstünden ya da altından bakarak seyrederdi.
        Bu ikinci araştırma da birincisi gibi sonuç vermeyince Polly teyze uzun saplı süpürgeyi alıp yatağın altına sokarak sallamaya başladı.
        Bir yandan da avazı çıktığı kadar bağırıyordu:
        “Hınzır çocuk, bir elime geçirirsem seni!…”
        Çok becerikli bir biçimde kullandığı saplı süpürge, tozu havalandırıp toz yumaklarını uçurmaktan
        başka bir işe yaramadı. Tom yatağın altında değildi.
        Soluğu kesildiği için bir süre dinlendikten sonra
        kapıya doğru yürüdü, açık kapıdan bahçeye baktı.
        Bakışları endişeli ve yorgundu.
        6
        Bahçede bir iki domates sırığı ile ot yığınlarından başka hiçbir şey yoktu. Güneş olanca sıcaklığı
        ile ortalığı kavuruyordu.
        Elini gözlerinin üzerine siper ederek haykırdı:
        “Tooom! Tom dedim sana! Nerdeysen çabuk
        çık!”
        Hemen arkasında belli belirsiz bir gürültü duyunca birden geri döndü, küçük çocuğu ceketinden
        yakalayıverdi. Ele geçtiğini anlayan yaramaz olanca gücüyle haykırmaya başladı. Polly teyze, yaşından umulmayacak kadar çevik bir kadındı.
        “Sonunda yakaladım seni! Bunu daha önce düşünmeliydim. Nasıl da akıl edemedim! Bu dolabın
        içinde ne yapıyordun, söyler misin bana?”
        Tom:
        “Hiçbir şey yapmıyordum, teyzeciğim, hiçbir
        şey!” diye karşılık verdi.
        “İnanayım mı? Suratının haline baksana!… Saçlarına bile bulaşmış!”
        Tom hiçbir şeyden haberi yokmuşçasına saf bir
        ifadeyle:
        “Bilmem,” diye yanıt verdi, “ne olabilir ki?”
        “Demek hiçbir şey bilmiyorsun? Pekâlâ, şimdi
        ne olduğunu öğrenirsin. Yetti artık, Tom! O kadar
        uyardığım halde, gene reçel yemişsin! Bu kez adamakıllı cezalandırılmayı hak ettin!”
        Polly teyze, Tom’un elini bırakmadan, kapının
        7
        ardında duran bir sopayı alıp Tom’un başına vuracakmış gibi havaya kaldırdı.
        Tom parmağının ucuyla işaret ederek:
        “Teyzeciğim, bak!” diye haykırdı. “Arkana bak,
        ne var!”
        Boş bulunan kadıncağız birden arkasına döndü… Ve Tom bundan yararlanıp fırladığı gibi gözden kayboldu.
        Polly teyze, adamakıllı şaşkın, elindeki sopayı
        yere bırakıverdi. Başını salladı, düşünceli düşünceli
        gülümsedi:
        “Bu, çocuk değil, şeytanın ta kendisi! Ne zaman
        elime geçirsem, bir yolunu bulup kurtuluyor. Aslında bu çocuğa bu kadar yüz vermemem gerekirdi.
        Bir kez olsun yaramazlıklarına gülmemeli, öfkelenmeliydim. Anacığı sağ olsaydı ona benden daha sert
        davranırdı, bundan eminim. Zavallı kardeşim! İşte
        bu nedenle onun çocuğuna kıyamıyorum, Tom’u
        cezalandırmak elimden gelmiyor. Onu cezalandırdığım zaman kalbim sızlıyor ama, cezalandırmadığım zaman da vicdanım sızlıyor. Şimdi biliyorum
        ki okula gitmeyecek, bütün gün dağ bayır dolaşıp
        duracak. Ben bunun acısını yarın, cumartesi çıkarırım. Arkadaşlarıyla oynamaya gideceği yerde, evde
        oturtup bir güzel çalıştırırım onu. Görsün bakalım,
        yaramazlık yapmak nasıl olurmuş. Cumartesi burnundan gelirse belki aklı başına gelir!”
        Tom o gün öğleden sonrayı kırlarda dolaşarak,
        gönlünce geçirdi. Akşamüzeri, küçük zenci çocuğu
        Jim’e odunları kırmak ve istiflemekte yardım etmek
        için, yemekten hemen önce eve döndü. Aslına bakarsanız Jim işlerin çoğunu yapmıştı. Tom da öğleden
        sonra neler yaptığını, nasıl eğlendiğini ona ballandıra ballandıra anlattı. Küçük zenci çocuk, Tom’un
        vaktini böylesine neşeli geçirmesini sessizce onaylıyordu. Tom’un küçük kardeşi Sid ise, üzerine düşen
        her görevi hiç aksatmadan yapan bir çocuktu. O gün
        de kırılan odunların yongalarını toplamış, mutfaktaki ateşin yakılmasına yardımcı olmuştu.
        Akşam yemeğini yerlerken Polly teyze çocukları
        konuşturuyor, akıllıca sorular sorarak Tom’u hatalarını açıklamaya zorluyordu. Polly teyze, kurnazca
        sorularla yalanları yakalamayı pek güzel becerirdi.
        Bu yüzden de kendisini mükemmel bir diplomat
        sanırdı. Bu kanıda olan sadece kendisiydi ama, hazırladığı safça tuzakların çok zekice olduğuna inanırdı.
        Tom bir yandan yemeğini yer, bir yandan da fırsat buldukça cebini çaldığı şekerlerle doldururken
        Polly teyze de Tom’un tüm uyarılarına rağmen söylediklerini dinlemeyip nehre yüzmeye gidip gitmediğini merak ediyordu.
        “Bugün okulda hava çok sıcaktı, herhalde değil
        mi Tom?”
        9
        “Evet, teyze.”
        “Çok mu sıcaktı?”
        “Eh… Oldukça sıcaktı… Evet çok sıcaktı teyze.”
        Tom bir yandan teyzesinin sorularına cevap veriyor, bir yandan da cebine şeker dolduruyordu.
        “Bu sıcakta, yüzmeye gitmek istemedin mi?”
        “Yok, teyze. Pek istemedim…”
        Bu cevap hiç de inandırıcı değildi. Polly teyze,
        Tom’u yanına çağırdı. Suçüstü yakalayacağından
        emin, gömleğin ıslak olup olmadığını kontrol etti.
        Gömlek kupkuruydu. Hâlâ Tom’un yalan söyleyebileceğini düşünen Polly teyze bu kez de ceketini
        çıkarmasını, yakalığının sökülüp sökülmediğini
        görmek istediğini söyledi. Çünkü üzerindekileri
        çıkarıp yüzmesin diye yakalığını hep gömleğine sıkıca dikerdi. Tom, rahat bir tavırla ceketini çıkardı.
        Yakalık yerinde dikili duruyordu.
        Tom’un doğru söylediğine sonunda inanan Polly
        teyze:
        “Aferin sana,” dedi. “Oysa ben bu çocuk okuldan kaçmış, arkadaşlarıyla yüzmeye gitmiştir diye
        düşünmüştüm.,”
        Tam olay yatışmış gibi göründüğü sırada Sid
        söze karıştı:
        “Ama teyzeciğim, bu sabah sen Tom’un yakalığını siyah iplikle dikmemiş miydin?”
        10
        Birden şaşkına dönen teyze:
        “Sahi!” diye haykırdı. “Bu yakalık beyaz iplikle
        dikilmiş. Ben şimdi sana gösteririm yalan söylemenin ne demek olduğunu!”
        Ama Tom, daha teyzesi sözünü bitiremeden koşarak odadan çıkmış, bu arada Sid’e kafa tutmayı
        da ihmal etmemişti:
        “Ben sana gösteririm!”
        Tehlikeli bölgenin dışına çıkan Tom, ceketinin
        tersini çevirerek, beyaz ve siyah iplik geçirilmiş iki
        iğneye üzgün bir ifadeyle baktı.
        “Bütün suç Sid’de,” diye geçirdi içinden. “Hiçbir şey söylemeseydi teyzem farkına varmayacaktı.
        Maymun suratlı, n’olacak! Teyzemin de suçu var
        ya… ne zaman ne yapacağı belli olmuyor ki… Aynı
        renk ipliği kullansa ya! Aman canım neyse, ucunda
        ölüm yok ya! Sid’i de nasıl olsa elime geçiririm, bir
        temiz döveyim de aklı başına gelsin!”
        Aradan birkaç dakika geçtikten sonra Tom’un
        öfkesi yatışmış, intikam duyguları aklından tümüyle çıkmıştı. Çünkü daha önemli bir şey aklına
        takılmıştı. O gün öğleden sonra bir zenci çocuktan,
        yeni bir ıslık çalma yöntemi öğrenmişti. Dilin ucu
        ön dişlere dayanarak çalınan bu ıslıkla kuş sesleri
        kolaylıkla taklit edilebiliyordu.
        Bu ıslığı, zenci çocuğunki gibi mükemmel bir şekilde çalabilmesi için bir kenara çekilip yalnız kal-
        11
        ması, uzun uzun çalışması gerektiğini düşünüyordu.
        Sonunda tenha bir köşe buldu. Usanmadan, sıkılmadan uzun uzun ıslık talimleri yaptı. Kısa sürede ustalaştı. Büyük bir coşkuyla ıslık çalıyor, kentin
        sokaklarını dolaşıyordu. Bir gökbilgini yeni bir gezegen keşfetse bu denli mutlu olmazdı.
        Böyle ıslık çalarak giderken birden durdu, ıslık
        çalmayı kesti. Karşıdan hiç tanımadığı bir çocuk geliyordu. Kendi yaşında ya da bir iki yaş daha büyük
        bir çocuktu bu. Hafta içi olmasına rağmen iyi giyinmişti. Üzerinde usta bir terzinin elinden çıktığı belli
        olan mavi bir takım elbise vardı. Güzel de bir kravat
        takmıştı! Tom, yolunu kaybetmiş bu kentli çocuğun
        karşısında, önüne geçilemez bir öfkeye kapılıverdi.
        Bu yabancı, temiz kılığıyla, giysileri dikenlere sürünmekten hırpalanmış, çıplak ayaklı Tom’u utandırmak mı istiyordu yoksa?
        İki çocuk karşılıklı durmuş, hiç konuşmadan birbirlerine bakıyorlardı. Tom hiçbir şey söylemeden
        bir adım ileri çıktı. Öteki ise, Tom’un hareketlerini
        dikkatle izleyerek yan tarafa doğru bir adım attı. İki
        çocuk da meydan okurcasına birbirleri etrafında bir
        süre döndüler.
        En sonunda sessizliği Tom bozdu:
        “Ne işin var burda? Senin canın dayak mı istiyor?”
        12
        “Dayak mı? Dene de görelim!”
        “Yeter ki sen iste!”
        “Yok yahu!”
        İkisinin de gözleri, tehdit dolu kıvılcımlar saçıyordu. Bir ara duraladılar.
        Sonra Tom,
        “Adın ne senin?” diye sordu.
        “Sana ne!”
        “Ne demek sana ne! Buralar benden sorulur.”
        “İspat et!”
        “Bir kelime daha söylersen karışmam.”
        “Konuşmaktan başka ne yaparsın, sen!”
        “Şimdi görürsün!”
        Tekrar bir sessizlik oldu. Yeniden birbirlerinin
        çevresinde dönmeye başladılar. Bir anda göğüs göğüse geldiler. Birbirlerini var güçleriyle itmeye başladılar.
        Yabancı çocuğun da en az kendisi kadar güçlü
        olduğunu fark eden Tom, itişmeye ara vererek:
        “Haydi, çek git burdan!” dedi.
        Yabancı çocuk, kıpkırmızı bir yüzle:
        “Önce sen çek git!” diye karşılık verdi.
        Yeniden kapıştılar. İkisinin de bakışları nefret
        doluydu. Boyun damarları şişmişti. Çok yorulmalarına rağmen, ikisi de birbirlerine üstünlük sağlayamamışlardı.
        Bir süre sonra ikisinin de gücü tükendi. Yavaşça
        13
        birbirlerinden ayrıldılar. Tom, yabancı çocuğa tepeden bakarak:
        “Sen alçağın tekisin!” dedi. “Seni ağabeyime şikâyet edeceğim. Kemiklerini çatır çatır kıracak. Görürsün bak!”
        “Kime söylersen söyle! Umurumdaydı sanki!
        Benim ağabeyim seninkini tuttuğu gibi şu duvarın
        üzerinden fırlatıverir!”
        “Yok canım!”
        “Görürsün!”
        Bu sevimli konuşma bir süre daha devam etti. İki
        çocuk sözleşmiş gibi aynı anda birbirlerine saldırdılar. Olanca hınçlarıyla birbirlerini yumrukluyorlardı. Bir süreden beri yağmur yağmadığı için olacak
        ortalığı bir toz bulutu kapladı.
        Bir süre sonra toz bulutu dağıldığı zaman, Tom’
        un yerde yatan düşmanının üzerine çökmüş olduğu
        ve bir yandan küfrederken, bir yandan da yumruk
        savurduğu görüldü.
        “Pes ediyor musun? Pes ediyor musun, dedim?”
        Öteki boğuk bir sesle:
        “Pes!” diye karşılık verdi.
        Çocuğun üzerinden kalkan Tom:
        “Ha şöyle!” dedi. “Bu sana ders olsun!”
        Yabancı çocuk ayağa kalktı, yarı ezilmiş şapkasını yerden aldı, kanayan burnuna elini bastırarak
        uzaklaştı. Tom, yabancının “Bir dahaki sefere, ben
        14
        sana gösteririm” tehditlerini umursamadı. Yabancı çocuk, yeteri kadar uzaklaştıktan sonra yerden
        bir taş aldı ve olanca gücüyle Tom’a fırlattı. Taş,
        Tom’un iki omzunun arasına isabet etti. Tom da hemen geri dönüp yabancı çocuğu evine kadar kovaladı. Bir süre evin önünde bekledi. Bir an pencereye
        yaklaşan çocuk, ona dilini çıkardı. Sonra da annesi
        kapının önünde göründü ve Tom’u azarladı. “Serseri”, “sokak piçi” gibi sözlerle onu aşağıladı ve
        derhal uzaklaşmasını söyledi.
        Tom oradan ayrıldıktan sonra, uzun bir süre
        sokaklarda dolaştı. Çocuğun pencereden ona dilini çıkarışını bir türlü unutamıyordu. Üstelik çocuğun annesi, onu kovalamak için saplı bir süpürge
        kullanmış, Tom da kendisinden çok üstün olan bu
        düşman kuvveti karşısında geri çekilmek zorunda
        kalmıştı.
        Tom eve geldiğinde hava kararmış, çok geç olmuştu. Yaşlı kadın, yeğeninin giysilerinin perişan
        halini görünce, ertesi gün vermeyi planladığı cezayı, Tom’un kesin olarak hak ettiği kanısına vardı.
        Bütün arkadaşları eğlenirken, o, evde çalışmak zorunda kalacaktı.
        15
        II
        ÇİT BOYANIYOR
        Parlak, güneşli, güzel bir cumartesi günüydü.
        Gökyüzü masmaviydi. Çevredeki yeşil tepeler,
        ırmağın suları pırıl pırıl ışıldıyordu. Tüm insanların yüzünden mutluluk taşıyordu. Tom bir elinde
        badana fırçası, diğerinde içi kireç dolu kovası, üzgün bir tavırla otuz metre uzunluğunda, iki metre
        yüksekliğindeki bahçe çitine bakıyordu. Polly teyzenin kesin emrine göre Tom, gözünde dağlar gibi
        görünen bu çiti boyamaya mahkûm edilmişti. “Hayatın yaşamaya değecek bir yanı yok” diye geçirdi
        içinden. Derin bir nefes aldı, fırçayı kovanın içine
        daldırdı. Çitin en üstteki tahtasını boyamaya başladı. Sonra bir alttaki tahtaya geçti. Üçüncü tahtayı
        boyadıktan sonra, biraz dinlendi, bir iki adım geri
        çekilerek, eserinin nasıl olduğunu görmek istedi.
        Boyadığı bölümle boyanması gereken bölümü kıyaslayınca, büyük bir umutsuzluğa kapılıp oradaki
        bir sandığın üzerine çöktü. Başını ellerinin arasına
        aldı.
        O sırada Jim, ıslık çalarak çıkageldi. Elindeki
        kovadan, köyün tulumbasından su almaya gittiği
        anlaşılıyordu. Tom, su taşımaktan nefret ederdi.
        16
        Ama o gün su taşıma işi Tom’un gözüne, dünyanın en harika eğlencesi gibi göründü. Tulumbanın
        başında birçok insanın olduğunu düşündü: Beyazlar, zenciler, adamlar, kadınlar, erkek çocuklar, kız
        çocuklar… Üstelik bu kalabalığın arasında mutlaka
        birkaç arkadaş da bulunurdu. Belki de bu nedenle
        Jim, yaklaşık yüz elli metre ötedeki tulumbaya gittiği zaman bir saatten önce eve dönmezdi. Hatta bir
        saat geçtikten sonra bile birinin gidip onu çağırması
        gerekirdi.
        Tom, “Hey, Jim!” diye seslendi. “İstersen senin
        yerine su almaya gidebilirim! Sen de çitin bir bölümünü badanalarsın. Bu iş daha az yorucu!”
        “Yoo, olmaz! Bay Tom, bunu yapamam.” Küçük
        zenci çocuk bembeyaz dişlerini göstererek güldü.
        “Teyzeniz hiç oyalanmadan hemen dönmemi söyledi Bay Tom!”
        “Sen onun ne dediğini boş ver. Kovayı bana ver.
        Hemen dönerim. Farkına bile varmaz.”
        “Buna cesaret edemem Bay Tom. Kafamı koparır. Gerçekten koparır.”
        “O kimseyi incitmez. Belki kafana bir iki fiske
        vurur o kadar. Bu da kimseyi öldürmez Jim. Hem
        sana bir bilye de veririm.”
        Zenci çocuk biraz durakladı:
        “Bilye mi?” diye sordu. “Nasıl bir bilye?”
        “Kocaman beyaz bir bilye, işte! Ceviz büyüklü-
        17
        ğünde! Hem sonra derisi sıyrılan ayak parmağımı
        da gösteririm sana.”
        Jim de bir çocuktu. Bu teklif ilgisini çekti. Kovayı yere bıraktı, bilyeyi aldı, Tom’un sargılarını açtığı
        ayak parmağını görmek için eğildi.
        Birkaç saniye sonra Polly teyze, yıldırım gibi tepelerine inmiş, Jim, bir eliyle kovasını, bir eliyle de
        cayır cayır yanan poposunu tutarak çeşmeye doğru
        hızla uzaklaşmaya başlamıştı.
        Polly teyze ise elinde bir terlik teki, zafer kazanmış bir komutan gibi dimdik duruyordu. Bu arada
        Tom, tüm gücüyle tahta perdeyi boyamaya çalışıyordu.
        Tom bir yandan badana işini sürdürüyor, bir
        yandan da kara kara düşünüyordu. Bütün arkadaşları oynamaya gidecek, o ise sabahtan akşama kadar bu lanet çiti boyayacaktı. Üstelik arkadaşları da
        onunla alay edeceklerdi. Deli olmak işten değildi!
        Kendi yerine çalıştırabileceği birini bulmalıydı.
        Ceplerini karıştırdı: Bilyeler, sicimler, bir sürü ıvır
        zıvır. Değiş-tokuş sırasında değerli olan bu şeylerle
        de, kimseyi bu çiti boyamaya kandıramazdı.
        Bu umutsuz anda birden aklına dâhiyane bir fikir geldi. Çünkü Ben Rogers sokağın köşesini dönmüş, ona doğru geliyordu. Elinde güzel bir elma
        vardı. Tom onu görmemiş gibi boyamayı sürdürdü.
        Ben biraz duralayıp onu seyrett</p>
</body>
</html>